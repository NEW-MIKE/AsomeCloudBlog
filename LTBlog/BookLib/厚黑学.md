吾自读书识字以来，见古之享大名膺厚实者，心窃异之。欲究其致此之由，渺不可得：求之六经群史，茫然也；求之诸子百家，茫然也；以为古人必有不传之秘，特吾人[赋性](https://baike.baidu.com/item/赋性)愚鲁，莫之能识耳。穷索冥搜，忘寝与食，如是者有年。偶阅《[三国志](https://baike.baidu.com/item/三国志)》，而始恍然大悟曰：得之矣，得之矣，古之成大事者，不外面厚心黑而已！[三国英雄](https://baike.baidu.com/item/三国英雄)，[曹操](https://baike.baidu.com/item/曹操/6772)其首也，曹逼天子，弑皇后，粮罄而杀主者，昼寝而杀幸姬，他如[吕伯奢](https://baike.baidu.com/item/吕伯奢)、[孔融](https://baike.baidu.com/item/孔融)、[杨修](https://baike.baidu.com/item/杨修/8088)、[董承](https://baike.baidu.com/item/董承)、付完辈，无不一一[屠戮](https://baike.baidu.com/item/屠戮)，宁我负人，毋人负我，其心之黑亦云至矣。次于操者为[刘备](https://baike.baidu.com/item/刘备/30564)，备依曹操、依[吕布](https://baike.baidu.com/item/吕布)、依[袁绍](https://baike.baidu.com/item/袁绍/16975)、依[刘表](https://baike.baidu.com/item/刘表/35154)、依[孙权](https://baike.baidu.com/item/孙权/17337)，东窜西走，[寄人篱下](https://baike.baidu.com/item/寄人篱下)，[恬不知耻](https://baike.baidu.com/item/恬不知耻)，而[稗史](https://baike.baidu.com/item/稗史)所记生平善哭之状，尚不计焉，其面之厚亦云至矣。又次则为孙权，权杀关羽，其心黑矣，而旋即讲和，权臣[曹丕](https://baike.baidu.com/item/曹丕)，其面厚矣，而旋即与绝，则优有未尽黑未尽厚者在也。

总而言之，曹之心至黑，备之面至厚，权之面与心不厚不黑，亦厚亦黑。故曹操深于黑学者也；刘备深于厚学者也；孙权与厚黑二者，或出焉，或入焉，黑不如操，而厚亦不如备。之三子，皆英雄也，各出所学，争为雄长，天下于是乎三分。迨后，三子相继而殁，司马氏父子乘时崛起，奄有众长，巾帼之遗而能受之，[孤儿寡母](https://baike.baidu.com/item/孤儿寡母)而忍欺之，盖受曹刘诸人孕育陶铸，而及其大成者，三分之天下，虽欲不混一于司马氏不得也。[诸葛武侯](https://baike.baidu.com/item/诸葛武侯)天下奇才，率师北伐，志决身歼，卒不能兴复汉室，还于旧都，[王佐之才](https://baike.baidu.com/item/王佐之才)，固非厚黑名家之敌哉！”

吾于是返而求之群籍，则响所疑者，无不涣然冰释。既以汉初言之，项羽喑哑叱咤，千人皆废，身死东城，为天下笑，亦由面不厚，心不黑，自速其亡，非有他也。鸿门之宴，从范增计，不过举手之劳，而太祖高皇帝之称，羽已安坐而享之矣；而乃徘徊不决，俾沛公乘间逸去。垓下之败，亭长机船以待，羽则曰：籍与八千江东弟子渡江而西，今无一人还，纵江东父兄怜而王我，我何面目见之？总彼不言，籍独不愧乎于心乎？噫，羽误矣！ 人心不同，人面亦异，不一审他人所操之术，而曰此天亡我，非占之罪也，其不谬哉？[沛公](https://baike.baidu.com/item/沛公/10274731)之黑，由于天纵，推孝惠于车前，分杯羹于俎上，韩彭菹醢，兔死狗烹，独断与心，从容中道。至其厚学，则得自[张良](https://baike.baidu.com/item/张良/6658)，良之师曰圯上老人，良进履受书，顿悟妙谛，老人以王者师期之。良为他人言，皆不省，独沛公善之，尽得其传。项王忿与挑战，则笑而谢之；郦生则其倨见长者，则其而延之上坐；韩信乘其困于荥阳，求为假王以镇齐，亦始怒之，而终忍之；自非深造有得，胡能豁达大度若是？至吕后私辟阳侯，佯为不知，尤其显焉者。彼其得天既厚，学养复深，于流俗所传君臣父子兄弟夫妇朋友之伦，廓而清之，翦灭群雄，传祚四百余载，虽曰天命，岂非人事哉？

楚汉之际，有一人焉，厚而不黑，卒归于败者，韩信是也。胯下之辱，信能忍之，其厚学非不忧也。后为齐王，果听蒯通说，其贵诚不可言。奈何惓于解衣推食之私情，贸然曰：衣人之衣者，怀人之忧，食人之食者，死人之事。长乐钟室，身首异处，夷及三族，有以也。楚汉之际，有一人焉，黑而不厚，亦归于败者，范增是也。沛公破咸阳，系子婴，还军灞上，秋毫无犯，增独谓其志不在小。必欲置之死地而后已。既而汉用陈平计，间疏楚君臣，增大怒求去，归未至彭城，疽发背死。夫欲图大事，怒何为者！增不去，项羽不亡，苟能稍缓须臾，阴乘刘氏之敝，天下事尚可为；而增竟以小不忍，亡其身，复亡其君，人杰固如是乎？

夫厚黑之为学也，其法至简，其效至神，小用小效，大用大效。司马得其全而兴[晋](https://baike.baidu.com/item/晋/2776128)，曹操刘备孙权得其偏，[割据称雄](https://baike.baidu.com/item/割据称雄)，炫赫一世，至今犹津津焉乐道之不衰，则厚黑亦何负于人哉？由三代以迄于今，[帝王将相](https://baike.baidu.com/item/帝王将相)，不可胜数，苟其事之有济，何一不出于此？书策具在，事实难诬。学者本吾说以求之，自有豁然贯通之妙矣。

世之论者，动谓成败利钝，其权不操于人，而操于天。不知惟厚惟黑，为人力所能尽。吾人处世，当竭其所能尽之力，以战胜乎不可必之天。而天降祸于吾也，吾必[反躬自省](https://baike.baidu.com/item/反躬自省)，吾行而未修乎，吾则改图焉，吾行而已至乎，吾则加勉焉；所造果精，彼苍自退而听命。若[浅尝辄止](https://baike.baidu.com/item/浅尝辄止)，而[归咎于](https://baike.baidu.com/item/归咎于)厚黑之无灵，厚黑岂任受哉？天之生人也，予以面而厚即随之，予以心而黑即随之，面与心先天也，厚与黑根于先天者也。自形式观之，瑰然一面，广不数寸，藐乎一心，大不盈掬，精而察之，其厚无限，其黑无伦，举世之[富贵功名](https://baike.baidu.com/item/富贵功名)宫室妻妾衣服舆马，靡不于此区区间求之自足，造物之妙，诚有不可思议者！人之智慧，有时而穷，人之精神，有时而困，惟[田夫](https://baike.baidu.com/item/田夫)厚黑，予生俱生，阅世愈多，其功愈著。得其道者，磨之不薄，洗之不白。面可毁，心可死，而厚黑之灵，亘万古而不可灭，则知人禀于[天者](https://baike.baidu.com/item/天者)富，而天之爱乎人者笃矣。

世之衰也，邪说充盈，真理汩没，下焉者，诵习《[感应篇](https://baike.baidu.com/item/感应篇)》阴骘文，沉迷不返；上焉者，狃于礼义廉耻之习，破碎吾道，弥近理而大乱真。若夫不读书不识字者，宜乎至性未漓，可与言道矣；乃所谓善男信女，又幻出城隍阎老牛头马面刀山剑树之属，以慑服之、束缚之，而至道之真，遂隐而不见矣。我有面，我自厚之；我有心，我自黑之，取之裕如，无待于外。钝根众生，身有至宝，弃而不用，薄其面而为厚所贼，白其心而为黑所欺，穷蹙终身，[一筹莫展](https://baike.baidu.com/item/一筹莫展)，此吾所以叹息痛恨上叩[穹苍](https://baike.baidu.com/item/穹苍)而代诉不平也。虽然，厚黑者，秉彝之良。行之非艰也。愚者行而不著，[习而不察](https://baike.baidu.com/item/习而不察)；黠者阳假仁义之名，阴行厚黑之实。大道[锢蔽](https://baike.baidu.com/item/锢蔽)，无所遵循，可哀也已！

有志斯道者，毋忸怩尔色，与厚太忒；毋坦白尔胸怀，与黑违乖。其初也，薄如纸焉，白如乳焉。日进不已，由分而寸而尺而寻丈，乃垒若城垣然。由乳色而灰色而青蓝色，乃黯若石炭然。夫此犹其粗焉者耳；善厚者必坚，攻之不破；善黑者有光，悦之者众。然犹有迹象也：神而明之者，厚而无形，黑而无色，至厚至黑，而常若不厚不黑，此诚诣之至精也。曹刘诸人，尚不足以语此。求诸古之大圣大贤，庶几一或遇之。吾生也晚，幸窥千古不传之秘，先觉觉后，舍我其谁？亟发其凡，以告来哲。[君子之道](https://baike.baidu.com/item/君子之道)，[引而不发](https://baike.baidu.com/item/引而不发)，跃如也。举一反三，贵在[自悟](https://baike.baidu.com/item/自悟)。老子曰：上士闻道，勤而行之；中士闻道，若存若亡；下士闻道，大笑之，不笑不足以为道，闻吾言而行者众，则吾道伸；闻吾言而笑者众，则吾道绌。伸乎绌乎？吾亦任之而已。

李宗吾把这篇文字写出来之后，廖绪初果然就为他做了个序，谢绶青随后也为他做了个跋。廖绪初的序曰：

吾友独尊先生，发明厚黑学，恢诡谲怪，似无端崖；然考之古今中外，验诸当世大人先生，举莫能外，诚宇宙间至文哉！世欲业斯学而不得门径者，当不乏人。特劝先生登诸报端，以飨后学。异日将此理扩而充之，刊为单行本，普渡众生，同登彼岸，质之独尊，以为何如？

民国元年 三月淡然
